# About Us - Old Website Content

## Green Style Co., Ltd.

Green Style Co., Ltd. หรือ บริษัท กรีน สไตล์ จำกัด มีวิสัยทัศน์มุ่งส่งเสริมให้บุคคลปรับเปลี่ยนพฤติกรรมของตนเองในการดำเนินชีวิตประจำวันและการทำงานให้เป็นมิตรกับสิ่งแวดล้อม โดยการฝึกอบรมให้ความรู้และสร้างความเข้าใจในการอนุรักษ์ทรัพยากรธรรมชาติและสิ่งแวดล้อม รวมถึงส่งเสริมการใช้ผลิตภัณฑ์ที่เป็นมิตรกับสิ่งแวดล้อม อันจะนำไปสู่การลดการปล่อยก๊าซเรือนกระจกอันเป็นสาเหตุของการเกิดภาวะโลกร้อน ซึ่งสอดคล้องกับข้อกำหนดของเป้าหมายการพัฒนาที่ยั่งยืน (Sustainable Development Goals – SDGs) ในเรื่องของการผลิตและบริโภคที่ยั่งยืน และการรับมือกับการเปลี่ยนแปลงสภาพภูมิอากาศ

บริษัท กรีน สไตล์ จำกัด จึงเป็นผู้รวบรวมและจัดจำหน่ายสินค้าที่เป็นมิตรกับสิ่งแวดล้อม รวมถึงจัดกระบวนการฝึกอบรมให้ความรู้ สร้างความเข้าใจและการมีส่วนร่วม เพื่อผลักดันให้เกิดการขับเคลื่อนการแก้ไขปัญหาสิ่งแวดล้อมให้แผ่ขยายวงกว้างออกไปและส่งผลไปสู่ระดับมหภาค

## งานด้านการบริการ

การฝึกอบรม วิทยากรกระบวนการ ให้ความรู้ สร้างความเข้าใจ การมีส่วนร่วมและนำไปสู่การปรับเปลี่ยนพฤติกรรมที่เป็นมิตรกับสิ่งแวดล้อมโดยใช้กระบวนการสิ่งแวดล้อมศึกษา

## งานด้านการจัดจำหน่ายสินค้า

รวบรวมและจัดจำหน่ายสินค้าที่เป็นมิตรกับสิ่งแวดล้อม เพื่อตอบสนองต่อความต้องการของผู้บริโภคในการปรับเปลี่ยนพฤติกรรมที่เป็นมิตรต่อสิ่งแวดล้อม แบ่งเป็น 3 หมวด:

1. สินค้าที่ได้รับการรับรองความเป็นมิตรกับสิ่งแวดล้อม
2. สินค้าที่เป็นมิตรกับสิ่งแวดล้อม แต่ยังไม่ได้รับการรับรองความเป็นมิตรกับสิ่งแวดล้อม
3. สินค้าที่ส่งเสริมความเป็นมิตรกับสิ่งแวดล้อมเมื่อใช้งาน (แม้ตัวผลิตภัณฑ์เองจะไม่ได้เป็น Green Product หรือ Eco Product)

---

# SERVICES - บริการของเรา

## ภาพรวมบริการ

บริการฝึกอบรมให้ความรู้ด้านสิ่งแวดล้อม เพื่อให้เกิดความเข้าใจในการปรับพฤติกรรมให้ดำเนินชีวิตและทำงานอย่างเป็นมิตรกับสิ่งแวดล้อม เช่น สำนักงานสีเขียว พร้อมบริการคำนวณปริมาณคาร์บอนฟุตพริ้นท์ขององค์กร (CFO) คาร์บอนฟุตพริ้นท์ของผลิตภัณฑ์และบริการ (CFP/CFS) และการจัดงานไร้คาร์บอน (Carbon Neutral Event) รวมไปถึงให้คำปรึกษาในการจัดการขยะแบบครบวงจร

---

## หลักสูตรสิ่งแวดล้อม

### หลักสูตรอบรมเกี่ยวกับภาวะโลกร้อน ก๊าซเรือนกระจก และ คาร์บอนฟุตพริ้นท์

กรีน สไตล์ มุ่งเน้นการปรับเปลี่ยนพฤติกรรมของบุคคลในการทำงานและดำเนินชีวิตอย่างเป็นมิตรกับสิ่งแวดล้อม ซึ่งการปรับเปลี่ยนพฤติกรรมจะเกิดขึ้นได้ บุคคลต้องมีความรู้ เพื่อให้เกิดความเข้าใจและทราบถึงแนวทางที่ตนเองจะสามารถปรับเปลี่ยนพฤติกรรมให้เป็นมิตรกับสิ่งแวดล้อมได้

ดังนั้น เราจึงมีหลักสูตรอบรมเกี่ยวกับภาวะโลกร้อน ก๊าซเรือนกระจก และ คาร์บอนฟุตพริ้นท์ โดยกระบวนการอบรมนั้น ทาง กรีน สไตล์ เน้นกระบวนการมีส่วนร่วมของผู้เข้าร่วมทุกคน บนพื้นฐานของความสนุก เพราะเมื่อเกิดความสนุกจะทำให้บุคคลอยากเรียนรู้ และให้ผู้เข้าร่วมสามารถได้แนวทางหรือ ทราบเบื้องต้นถึงวิธีที่สามารถนำไปปฏิบัติได้จริงในการปรับพฤติกรรมตนเองให้เป็นมิตรกับสิ่งแวดล้อม

---

## คาร์บอนฟุตพริ้นท์องค์กร (CFO)

### "คาร์บอนฟุตพริ้นท์ขององค์กร" คืออะไร

"คาร์บอนฟุตพริ้นท์ขององค์กร" คือ ปริมาณการปล่อยและดูดกลับก๊าซเรือนกระจก (Greenhouse gas emissions and removals) ที่เกิดขึ้นจากกิจกรรมการดำเนินงานขององค์กร วัดรวมอยู่ในรูปของตัน (กิโลกรัม) ของก๊าซคาร์บอนไดออกไซด์เทียบเท่า

### บริการที่เรานำเสนอ

เรามีบริการเป็นที่ปรึกษาการจัดทำคาร์บอนฟุตพริ้นท์สำหรับองค์กร (Carbon Footprint for Organization หรือ Corporate Carbon Footprint : CCF) ซึ่งจะทำให้องค์กรทราบถึงปริการปล่อยก๊าซเรือนกระจกและนำไปสู่การลดปริมาณก๊าซเรือนกระจกได้อย่างเป็นรูปธรรม

### ประโยชน์ที่ได้รับ

1. ทำให้องค์กรได้รับการรับรองระดับประเทศจาก องค์การบริหารก๊าซเรือนกระจก (องค์การมหาชน) (อบก.) และทราบว่า ปัจจุบันองค์กรปล่อยคาร์บอนฟุตพริ้นท์อยู่เท่าไหร่ ซึ่งสามารถเป็นข้อมูลพื้นฐานที่สำคัญขององค์กร

2. นำไปสู่การจัดการลดการปล่อยคาร์บอนฟุตพริ้นท์ได้ถูกจุด เพื่อลดต้นทุนค่าใช้จ่ายจากการบริหารจัดการทรัพยากรอย่างเหมาะสม

3. สามารถนำไปสู่การชดเชยคาร์บอน (Carbon Offset) และ การปล่อยคาร์บอนเป็นศูนย์ (Carbon Neutral) ได้

4. สร้างภาพลักษณ์ที่ดีให้กับองค์กร ในการมีส่วนร่วมรับผิดชอบต่อสิ่งแวดล้อมและสังคม และสามารถนำรายงานผลด้านความยั่งยืนขององค์กรได้อย่างเป็นรูปธรรม

5. เพิ่มโอกาสทางธุรกิจ ให้สามารถแข่งขันได้ในเวทีการค้าโลก

6. มีส่วนร่วมในการลดปริมาณการปล่อยก๊าซเรือนกระจกของประเทศไทย ตามเป้าหมายที่กำหนดไว้จากการประชุมภาคีตามอนุสัญญาสหประชาชาติว่าด้วยการเปลี่ยนแปลงสภาพภูมิอากาศครั้งที่ 21 ที่กรุงปารีส

**ข้อมูลอ้างอิง:** หนังสือแนวทางการประเมินคาร์บอนฟุตพริ้นท์ขององค์กร โดย องค์การบริหารจัดการก๊าซเรือนกระจก (องค์การมหาชน) พิมพ์ครั้งที่ 5 (ฉบับปรับปรุงครั้งที่ 3, ตุลาคม 2559)

**รายละเอียดเพิ่มเติมและค่าใช้จ่าย:** ติดต่อเราได้ที่ Contact Us

---

## คาร์บอนฟุตพริ้นท์ผลิตภัณฑ์ (CFP)

### คาร์บอนฟุตพริ้นท์ของผลิตภัณฑ์คืออะไร

คาร์บอนฟุตพริ้นท์ของผลิตภัณฑ์ (Carbon Footprint for Products – CFP) หมายถึง ปริมาณก๊าซเรือนกระจกที่ปล่อยออกตลอดวัฎจักรชีวิตของผลิตภัณฑ์ตั้งแต่การได้มาซึ่งวัตถุดิบ การขนส่ง การประกอบชิ้นส่วน การใช้งาน และการจัดการซากหลังใช้งาน

พร้อมทั้งมีการแสดงข้อมูลปริมาณคาร์บอนฟุตพริ้นท์บนสินค้าหรือผลิตภัณฑ์ต่างๆ เพื่อเป็นข้อมูลให้ผู้บริโภคได้ทราบว่าตลอดวัฏจักรชีวิตของผลิตภัณฑ์มีการปล่อยก๊าซเรือนกระจกออกมาปริมาณเท่าใด ซึ่งจะช่วยให้ผู้บริโภคมีข้อมูลประกอบการตัดสินใจในการเลือกซื้อสินค้า และกระตุ้นให้ผู้ผลิตสินค้าที่เป็นมิตรกับสิ่งแวดล้อมมากยิ่งขึ้นด้วย

### ความสำคัญในระดับสากล

การจัดทำคาร์บอนฟุตพริ้นท์ยังเป็นการช่วยเพิ่มขีดความสามารถในการแข่งขันของผู้ประกอบการไทยในตลาดโลก เนื่องจากในปัจจุบันมีหลายประเทศได้นำคาร์บอนฟุตพริ้นท์มาใช้แล้ว เช่น:
- สหราชอาณาจักร
- สาธารณรัฐฝรั่งเศส
- สวิตเซอร์แลนด์
- แคนาดา
- เยอรมนี
- สหรัฐอเมริกา
- ญี่ปุ่น
- เกาหลี

**ข้อมูลอ้างอิง:** หนังสือแนวทางการประเมินคาร์บอนฟุตพริ้นท์ของผลิตภัณฑ์ ภายใต้โครงการส่งเสริมการใช้คาร์บอนฟุตพริ้นท์ของผลิตภัณฑ์ พิมพ์ครั้งที่ 3 (กันยายน 2554) โดย คณะกรรมการเทคนิคด้านคาร์บอนฟุตพริ้นท์ของผลิตภัณฑ์
